## Il regno di Alfred Gramont

Le terre di Astalia sono un ducato del regno dello Stallone Nero, Sakaar. Il duca Alfred Gramont ha due figli, Theovald e Ulrich. Il duca ha ottenuto grande fama dopo aver eretto il Forte Nero, un bastione posto al confine nord del ducato che ha respinto gli assalti dei *zachari*, popolo da sempre in guerra con i sakaariti.

Il duca, laico e poco incline alle tradizioni, ha limitato l'influenza del clero nel suo dominio. Per la prima volta in secoli di storia di Astalia, ha deciso di non ottemperare l'accordo con l'Unico, tacciando la cerimonia del sacrificio del primogenito come barbarico strascico del passato.

Questo semplice gesto ha avuto delle conseguenze cosmiche gravissime: allo scadere del centesimo anno la benedizione dell'Unico, spogliata del sacrificio del sangue ducale, si è indebolita. L'Unico, sopito nel suo sonno sepolcrale, è rimasto all'oscuro della situazione.

## Le spie genomorfe

La pazienza gei genomorfi è stata ricompensata. Alle prime avvisaglie di indebolimento della Benedizione, i genomorfi hanno inviato delle spie su Esalon. 

La breccia è durata soltanto qualche giorno, prima che i meccanismi "di emergenza" dell'Unico entrassero in funzione. Tuttavia, questo breve lasso di tempo è stato sufficiente per permettere l'infiltrazione di alcuni genomorfi.

Una volta giunti sulla superficie, i corpi degli invasori sono andati incontro ad un rapidissimo deterioramento, trasformandoli in masse fibrose ed informi.

I genomorfi tuttavia sono estremamente abili nel prendere possesso di altri organismi. Si sono impossessati di piante e animali, ma così facendo hanno perso le proprie facoltà intellettive. Soltanto un genomorfo, Z'nadur, è riuscito a prender possesso di una persona, il druido eremita del villaggio di Braddock.

## L'invasione di Braddock

Nelle regioni sudorientali di Astalia si trova un villaggio recluso tra i boschi, Braddock. Il capovillaggio è un druido, un nano di nome Edmund. Il genomorfo Z'nadur riesce ad impossessarsi del suo corpo e poco a poco inizia ad irretire il villaggio.

L'obiettivo di Z'nadur è quello di raccogliere informazioni. Col tempo scopre che gli abitanti di Esalon chiamato la barriera Benedizione, e che è opera dell'Unico. Secondo le leggende locali, l'Unico si trova in qualche luogo di Astalia, vegliando sul suo popolo.

Il villaggio di Braddock pian piano si trasforma in una comune, diventando sempre più isolato dal mondo esterno. Questo inizia a destare sospetti tra alcuni parenti degli abitanti, cacciatori, commercianti e altre persone che interagivano con gli abitanti di Braddock.

Cogliendo voce di questi timori, un dottore locale, lo gnomo Malcom O'Barron, decide di iniziare ad investigare sulla faccenda. 

## L'indagine del dottor O'Barron

Il dottor O'Barron si scontra inizialmente con una forte reticenza e chiusura delle persone del villaggio. Per convincerli ad aprirsi con lui, li invita singolarmente all'atelier, una vecchia villa della famiglia O'Barron a circa un'ora da Braddock. 

In un ambiente più isolato, di fronte a buon cibo e vino prelibato, gli abitanti del villaggio iniziano a raccontare della loro comunità. Il capo del villaggio, il druido Edmund, ora è chiamato Figlio del Cielo. Il villaggio ha sviluppato una intensa fede per l'Unico, acquistando e ricercando un gran numero di testi sacri. Il loro obiettivo finale è "avvicinarsi all'Unico".

Si sono verificare numerose psicosi, atti violenti ed incicendi. Il dottor O'Barron, insospettito dalla natura violenta degli abitanti di Braddock, inizia a pensare che la recente scomparsa del primogenito ducale è collegata in qualche modo al villaggio.

Richiede al Duca Gramont una piccola squadra di uomini per investigare nel villaggio e nei terreni limitrofi. Il duca acconsente inviando cinque uomini, a cui si aggiunge anche il principe Ulrich, desideroso di trovare il fratello.

## Il massacro dell'Atelier

Le cose non vanno come previsto. All'arrivo dei cavalieri ducali, il villaggio reagisce violentemente, guidato dal druido Edmund. I cavalieri si rifugiano presso l'atelier del dottor Malcom O'Barron, ma vengono presto raggiunti da una folla inferocita. 

Si scatena una lotta senza quartiere. I cavalieri dopo una lotta sanguinosa vengono sopraffatti, il dottor O'Barron ucciso per decapitazione. L'unico superstite è il principe Ulrich, che riesce a prendere in ostaggio il braccio destro di Edmund, il cacciatore Rickert Keith. 

Ulrich inizia a cavalcare a perdifiato verso il castello ducale, ma proprio in prossimità del cancello viene raggiunto dal suo inseguitore: Edmund. Il druido gli lancia una maledizione ma è costretto a fuggire per il sopraggiungere dellle guardie.

Rickert viene incarcerato e torturato, ma non confessa nè parla. Il principe Ulrich, nelle camere private di suo padre, si contorce di dolore e si trasforma in crisantemo.

## Giorni correnti

Il Duca Gramont, privato di entrambi i suoi figli, diventa una figura tetra e derelitta. Affida il comando del Forte Nero e la difesa contro gli zachari a Parda, un incrollabile elfo, suo fedele servitore. Il clero e la nobiltà, fino a quel momento tenuti sotto controllo dal suo pugno di ferro, tornano alla ribalta. 

Irretito dai suoi consiglieri, Alfred Gramont aumenta le tasse, concede maggior libertà alla Chiesa dell'Unico e perde potere politico in favore della nobiltà.

Il solo a cercare di mantenere il controllo di Astalia in favore del suo signore è il Feldmaresciallo Thomas Roy, uomo tutto d'un pezzo che governa i cavalieri astaliani e mantiene l'ordine. È proprio Roy che manda una richiesta di soccorso al regno dello Stallone Nero. Il Feldmaresciallo è convinto che l'unico modo per salvare il suo signore è scoprire il mistero dietro la sparizione dei suoi due figli.

Il re del Sakaar, Hiberon de Guarn II, acconsente alla richiesta in onore delle imprese del Duca contro i zachari. Viene organizzata così una milizia segreta di cavalieri, veterani della guerra contro il Polmone Infuocato.

I cavalieri dello Stallone Nero salpano da Punta Tolaris in direzione di Astalia, pronti a portare la missione che il Duca affiderà loro.
