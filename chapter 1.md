## Approdo a Kirov

Il Grande Re del Sakaar affida ad un gruppo di cavalieri una delicata missione diplomatica.

I giocatori interpretano questo gruppo di cavalieri, diventati noti dopo aver trionfato sulla minaccia nota come Polmone Cremisi. Salpati da Punta Tolaris alla volta del Ducato di Astalia, i giocatori sono al corrente giusto dello stretto necessario: il Duca d'Argento Alfred Gramont è in difficolta. Il Grande Re ha deciso di supportarlo come ringraziamento dopo i tanti anni di servizio e difesa dei confini dai barbari Zachari.

I giocatori approdano dunque nella città di Kirov. Vengono accolti da Thomas Roy, Feldmaresciallo del Ducato di Astalia. Roy comunica loro che vorrebbe discutere della loro missione di fronte al Duca in persona, ma ci sono altre urgenze da risolvere. Meno di un'ora prima del loro arrivo è giunto un dispaccio urgente da Lantissa: le guardie della città chiedono aiuto. Roy è costretto a recarsi altrove, pertanto chiede ai cavalieri dello Stallone Rosso di recarsi a Lantissa e risolvere la situazione; una volta sistemata la questione, si farà vivo nella stessa città.



## La breccia di Lantissa

I giocatori partono quindi per Lantissa, passando da Odestel come suggerito da Roy per un ricambio di cavalli. Nel tragitto verso Odestel i giocatori si imbattono in una carrozza rovesciata al margine della strada, ed una pozza di sangue intorno. All'interno della carrozza c'è un corpo febbricitante e cercando di estrarla si viene attaccati da un Genomorfo e da 3 Posseduti. Al termine del combattimento, la ragazza vestita con una mantellina recante il simbolo di un cervo e due rose, ripete febbricitante una sola frase: "la volontà dell'occhio, la volontà dell'occhio".

Arrivando a Odestel, le guardie locali prendono in cura la bimba, figlia di Lord Maslow. I giocatori vengono messi al corrente che dalla sera prima arrivano notizie preoccupanti da Lantissa e addirittura qualche famiglia si sta muovendo verso Odestel. Cambiati i cavalli, i giocatori possono procedere verso la loro destinazione.

Durante il tragitto viaggiano alcune famiglie di esuli, per lo più contadini, che abbandonano Lantissa. Le voci che corrono sono queste: "la Banda delle Ossa prende la dannata città e le guardie osservano senza far nulla".

Giunti a Lantissa, i giocatori trovano una grande folla presso le mura della città. Gli abitanti avvisano che c'è stata una esplosione che ha aperto una breccia nelle mura della città la notte prima. Le guardie, il cui numero è stato ridotto da recenti scontri con la Banda delle Ossa, criminali che vivono nella Grande Foresta, hanno deciso di erigere una palizzata interna alla città, e coloro che vivevo nei quartieri settentrionali, disperati, cercano in tutti i modi di entrare, ma le guardie, per impedire sovraffollamento e diffondersi di malattie, mantengono una quarantena serrata. Una squadra di uomini è stata inviata ad investigare l'esplosione, il cui punto di origine è nei condotti fognari della città al di sotto delle mura, ma non sono tornati. Si teme una imboscata e rappresaglia della Banda delle Ossa.

Altri dicono che il campanile della Chiesa di Sant'Ezeran ha brillato di una strana luce verde la notte dell'esplosione.

Il capitano delle guardie, Hican Lembir, sollevato dall'arrivo di Cavalieri dello Stallone Rosso, chiede ai giocatori di andare a capire cosa sia successo nelle fogne. 

Dopo aver esplorato l'inizio del condotto, si trova una guardia morente, che mette in guardia contro la creatura nel buio. "Non è la Banda delle Ossa. È un demone che risiede nell'ombra. Le nostre frecce incendiarie...lui si nutre del fuoco! Quella cosa, quella cosa..." e spira. (==la melma fungiforme è stata creata dall'Occhio Appeso come diversivo per rubare il testo sacro nella chiesa dell'Unico==). I giocatori incontrano degli infiltrati della Banda delle Ossa, e presso la breccia, il mostro. Alle sue spalle, il simbolo di sangue dell'Occhio Appeso.

Una volta ucciso il mostro, i giocatori vengono ricevuti dal governatore (Filipp de Verl) e ottengono un'onorificenza come Cavalieri Illustri ed una ricompensa. I giocatori sono ospitati dal governatore nell'attesa dell'arrivo di Thomas Roy in città.



## Conquista di Forte Utgar

Durante il viaggio verso Carmida i giocatori sentono da Roy che è stato lui a chiamare il Sakaar per aiutare il Duca Nero. Quest'ultimo infatti ha ultimamente perso il senno e non è più in grado di governare, diventando l'ombra dell'uomo politico e condottiero di un tempo. 

(==Se i giocatori hanno salvato Elena Maslow, Lord Maslow della Casata del Cervo Spinato, li inviterà per la notte, e come ricompensa regalerà loro l'Arpa di Lusse, leggendaria poetessa astaliana==).

A Carmida incontrano il Duca Nero Alfred Gramont nel Giardino del Fiore Solitario e scoprono che la richiesta del nobile è quella di trovare i due figli scomparsi del Duca. Nessuno sa che fine hanno fatto, e per le leggi astaliane, se neanche il cadavere è rinvenuto, ciò conta come abdicazione.

La nobiltà si sta facendo ruggente e tutti desiderano il ducato. A sobillare i nobili c'è il barone Amedeus Utgar, rintanato da anni nella sua fortezza. Il Duca lo ha spogliato del suo titolo e delle sue terre, ma il Barone si è sempre rifiutato di sentir ragione. Il Duca non può intervenire direttamente, perchè rischierebbe una guerra civile, ma i cavalieri del Sakaar sono una fazione esterna. La testa del barone deve rotolare.

Per di più, il Barone, padrino del principe primogenito Theovald, era in stretto contatto con quest'ultimo, e si dice che sappia dove si trova l'erede, ma lo tiene nascosto per garantirsi la successione.

Il Forte Utgar si trova sulle sponde del fiume Durn. I giocatori ricevono in dono una imbarcazione e un equipaggio a loro fedeli.

Come viene spiegato da Roy, il Duca desidera eliminare il vecchio barone che ha perso i diritti sulla baronia di Utgar ma che non vuole cedere il forte. Saranno necessarie le misure forti.

Il forte è ben difeso, inaccessibile. Roy suggerisce di entrare in contatto con una spia ducale, l'elfa Nymora Thelis, ministra di culto nel villaggio che sorge a qualche chilometro dal forte. Nymora ha osservato la strenua difesa del barone contro altri assalti tentati dal duca: mercenari della Brigata dell'Aquila, canaglie guidate dai Gemelli Sciagurati, ed anche tentativi di conquista da parte della Banda delle Ossa.

Forte Utgar si è sempre difeso grazie ai quattro Gargoyle che sorvegliano le mura: armati di balliste, sono formidabili cecchini, immuni agli Arcani, sempre vigili e fedeli, dotati di vista eccezionale.

Non esistono soluzioni se non tentare un assalto frontale, in quanto la fortezza non ha punti deboli dall'esterno.

(==Se i giocatori hanno ottenuto l'Arpa di Lusse, Nymora suggerisce che esiste una antica leggenda che parla della Litania della Pietra. Per ottenerla, Nymora dice di recarsi da un suo contatto, uno gnomo di nome Rizzle che studia presso la Biblioteca dell'Aquila Bifronte di Norant. Rizzle, dietro compenso, indica il luogo dove è custodita la Litania: i Giardini Nebbiosi situati tra Utgar e Norant==).

Una volta all'interno del Forte, bisogna farsi strada fino al barone, combattendo contro le sue guardie ed incantatori, fino ad incontrarlo accompagnato dal suo stregone di corte e i suoi Gargoyle guardiani.

Una volta sconfitto il Barone, il Forte diventa proprietà dei giocatori, che avranno accesso a parte del suo tesoro personale e alcuni degli strumenti magici del barone: il Cosmolabio, potente strumento che permette di scambiare messaggi di otto parole, detti Ottagrammi, presso città, botteghe e persone, ed un Calice Alato, che permette di teletrasportarsi 1 volta al giorno al Forte di Utgar, eseguendo un rituale di 10 minuti. 

I giocatori salgono di livello e trovano la corrispondenza tra il barone e Theovald, in cui Theovald esprime l'invidia per Parna, figlio adottivo del Duca e condottiero del Forte Nero, ultima linea di difesa contro gli Zachari. Theovald desidera ottenere l'attenzione del padre e gloria per il suo nome. Nell'ultima lettera recapitata da Theovald al Barone, il principe ringrazia per il suggerimento e dice che si dirigerà nel cuore dei Boschi di Rinn per cercare la Bestia.