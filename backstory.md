## Oghun e i genomorfi

Oghun è una creatura aliena semi-divina capace di generare un immenso numero di figli. A causa di una misteriosa malattia, sta morendo. Per scongiurare la sua morte ha bisogno di assorbire un immensa quantità di etere.

I figli di Oghun, i genomorfi, sono una civiltà estremamente avanzata tecnologicamente. I genomorfi hanno creato astronavi, armi e tecniche di manipolazione genetica. Conquistano galassie e popoli e ne assorbono il genoma, ottenendone capacità somatiche e conoscenze. Il loro obiettivo finale è quello di salvare Oghun per evitare l'estinzione. Dopo aver indotto Oghun in una stasi crio-genetica, sono alla ricerca di un nucleo di etere sufficientemente grande da guarirlo.

I genomorfi, guidati dal loro leader Vrexen, hanno trovato un pianeta il cui nucleo è interamente composto di etere: **Esalon**. 

## L'Agenzia

Chi si oppone ai genomorfi è l´**Agenzia**, una misteriosa organizzazione transgalattica che mira a mantenere un equilibrio cosmico ed evitare che alcune fazioni accumulino troppo potere. Dopo diversi insuccessi, le spie dell'Agenzia scoprono i piani dei genomorfi e capiscono che il loro fato è collegato alla vita di Oghun. Per cercare di guadagnare tempo, mandano un potente agente su Esalon.

L'agente mandato su Esalon, per impedire ai genomorfi di accedere al nucleo del pianeta, erige una barriera estremamente potente che tinge il cielo di un'aura dorata, che in futuro verrà chiamata dagli abitanti del pianeta *la benedizine dell'Unico*. La creazione della barriera scatena un evento chiamato **Dispersione**, che modifica sensibilmente la popolazione del pianeta. L'agente, per mantenere attiva la barriera, fonda una religione in cui egli si manifesta come divinità, ottenendo così l'adorazione e la collaborazione degli abitanti di Esalon, che iniziano a chiamarlo l'Unico.

## L'Ultima Porta

L'Unico scopre che una particolare dinastia su Esalon, i *Gramont*, ha un genoma in grado di rinnovare con grande efficacia la barriera. Dopo aver eretto il suo inviolabile santuario chiamato l'*Ultima Porta*, decide di stringere un patto con i Gramont sotto forma di cerimonia divina: ogni cento anni il regnante della dinastia offrirà in sacrificio il suo primogenito all'Unico in cambio di pace e prosperità per il suo dominio. Grazie al sacrificio, l'Unico è in grado di rinnovare con grande facilità la barriera. Per prolungare la propria vita e proteggere  Esalon dai genomorfi, l'Unico trascorre in un sonno profondo le pause di cento anni che intercorrono tra un sacrificio e l'altro, svegliandosi solo quando l'Ultima Porta viene aperta dal regnante corrente per officiare il rito.

## L'attesa dei genomorfi

Vrexen e i genomorfi, ormai in stallo da secoli e con il tempo a disposizione che sta per scadere, si sono appostati su un pianeta relativamente vicino ad Esalon, la **Terra**, dalla quale monitorano lo status della barriera. Oghun, la cui la malattia lo sta conducendo rapidamente alla morte, viene curato dalle esigue quantità di etere trovate sul pianeta. Vrexen stermina completamente la popolazione terrestre ed invia continuamente spie su Esalon, ma senza fortuna: ogni accesso al pianeta è negato.
